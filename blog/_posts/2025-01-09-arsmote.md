---
layout: post
title: Inbjudan till årsmöte för Umeå Dyksällskap
## this image will be cropped to 16:9 format
image:
  path: /assets/img/blog/2025.jpg
  srcset:
    960w:  /assets/img/blog/2025.jpg
    480w:  /assets/img/blog/2025.jpg@0,5x.png
---

Kära medlemmar, Umeå Dyksällskap bjuder härmed in till årsmöte!

Detta är ett viktigt tillfälle för oss att tillsammans summera det gångna året 2024, diskutera föreningens framtid och fatta beslut om viktiga frågor.

* Datum: Onsdagen 12 februari
* Tid: 18.00
* Plats: Umeå universitet, KBC-huset ingång mot parkeringen, Gösta Skoglunds väg.

Förslag på Dagordning

1. Val av ordförande och sekreterare för mötet.
2. Val av två protokolljusterare/ rösträknare.
3. Fråga om mötet har utlysts på rätt sätt.
4. Fastställande av dagordning.
5. Det gångna året.
    1. Styrelsens verksamhetsberättelse för det senaste verksamhetsåret.
    2. Styrelsens förvaltningsberättelse (balans- och resultaträkning) för det senaste verksamhet-/räkenskapsåret.
6. Revisionsberättelsen för verksamhets-/räkenskapsåret.
7. Fråga om ansvarsfrihet för styrelsen för den tid revisionen avser.
8. Val av ordförande i sällskapet för en tid av ett år.
9. Val av övriga styrelseledamöter för en tid av ett år.
10. Val av revisor och valberedning.
11. Behandling av styrelsens förslag och i rätt tid inkomna motioner.
12. Övriga frågor.

Motioner:  
Om du som medlem har motioner som du vill att mötet ska behandla, ber vi dig skicka in dessa senast 12 januari till <info@umeadyksallskap.se>.

Dykpub med eftersnack:  
Efter årsmötet promenerar vi till Rött på Berghem där de som vill äter och dricker något onyttigt. Här har vi också ett ypperligt tillfälle för rövarhistorier och att planera dykåret 2025.
Anmäl till <christer.larsson@umeadyksallskap.se> senast 9/2 om du vill komma på dykpuben.

Vi i sittande styrelse ser fram emot att träffa dig och hoppas på ett givande årsmöte!

Med vänliga hälsningar, Styrelsen Umeå Dyksällskap
