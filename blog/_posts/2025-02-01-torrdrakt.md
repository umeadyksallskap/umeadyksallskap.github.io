---
layout: post
image:
  path: /assets/img/torrisar.jpg
  srcset:
    1920w: /assets/img/torrisar.jpg
    960w:  /assets/img/torrisar@0,5x.jpg
    480w:  /assets/img/torrisar@0,25x.png
---

# Att välja torrdräkt

Bryr dig om komfort när du dyker, vill du dyka
längre och djupare oavsett tid på året – satsa på en bra torrdräkt.

I svenska vatten utsätts dykare nästan omedelbart för kyla då vattentemperaturerna på små djup sällan överstiger 10 grader, i dessa fall krävs dykning med torrdräkt och ett bra underställ. Alla tordräkter är inte likadana, nedan kommer några råd för dig som går i tankarna att börja dyka med torrdräkt.

* toc
{:toc .large-only title="Innehåll"}

## Fördelen med en torrdräkt

Komfort
{:.lead}
Torrdräkt används inte bara vid kallvattendykning. Många dyk kräver torrdräkt även i varmare vatten på grund av långa dyktider, eftersom vatten leder värme 25 ggr bättre än luft.

Förlänger dyksäsongen
{:.lead}
Dykning i torrdräkt förlänger dyksäsongen, eftersom det garanterar dig samma komfort när du dyker hela året, inte bara under sommarsäsongen.

Ytterligare nödkälla för flytkraft
{:.lead}
Torrdräkt kan fungera som en nödkälla för flytkraft i händelse av fel på den primära källan för flytkraft.

## Olika sorters torrdräkter

Innan du väljer en torrdräkt är det värt att överväga vilken typ som skulle behövas. Torrdräkter kan tillverkas av gummi, laminat eller neopren.

* Gummidräkter används framförallt inom yrkesdykningen pga. sin hållbarher och enklehet att reparera, de är däremot väldigt tunga och osmidiga.
* Lamminatdräkter består vanligtvis av 2-4 lager med ett vattentätt membran som lager 2 eller 3, det yttre lagret kan vara av nylon eller cordura för att få extra hållbarhet. En skaldräkt i ett smidigt trilaminat material påverkar inte heller flytkraften åt något håll.
* Neporendräkter lider av samma problem som våtdräkter, de komprimeras under tryck och förlorar därmed sin lyftkraft och isolering. Vissa tillverkare använder sig av förkomprimerad eller krossad neopren. Det löser problemet med kompresion av materialet men dräkten blir istället styv, vilket försämrar rörligeten.

## Passform och storlek

Dräkten ska ge så stor rörelsefrihet som möjligt utan att ha för mycket onödigt material.  
En dräkt med överflödigt material har sämre strömlinjeform, och ger en större möjlighet till gasvandring i dräkten, vilket kan leda till sämre balans hos dykaren. När du har dräkten på dig med det tjockaste understället du kommer att använda, ska du nå med handen mellan dina skulderblad. Tänk även på att det underställ du använder kan påverka rörligheten, i vissa fall kan det vara bra at gå upp en storlek på understället för att få full rörlighet.

Olika tillverkare har olika skärning på sina dräkter, en dräkt i en viss storlek från en tillverkare behöver inte ha likvärdig passform som en dräkt från en annan tillverkare i motsvarande storlek.

## Vad utmärker en bra torrdräkt

En torrdräkt i rätt storlek går att använda med underställ i olika tjocklekar. Den ger dig full rörliget även med det tjockaste understället. Dräkten har minst en benficka för förvaring av extra utrustning, men två fickor är att föredra.  Dessa fickor skall vara placerade på sidan av benen, tänk på att dessa fickor kommer att innehålla en del utrustning, så de kan inte vara för små. Det ska vara lätt att komma åt innehållet i fickan även med tjocka handskar.

Skorna bör vara av modellen "tech boot" eller lösa så kallade "rock boots", de minimerar luftvolymen som kan göra att fötterna kan kännas lätta och vill flyta uppåt. Tänk på att minst två par sockar behöver få plats i skon utan att den känns för trång.

En torrdräkt med dragkedjan framtill gör det enkelt att komma i och ur dräkten på egen hand. Moderna dragkedjor i plast är mer lättarbetade än dragkedjor i metall och nästan lika slitstarka.

Många tillverkare har på senare tid börjat leverera dräkterna med ringsystem som standard, det gör det lättare att byta tätningarna som förseglar dräkten vid hals och handleder.

Våra svenska vatten är oftast mörka, så en dräkt med inslag av skarpa färger (orange, turkos, rosa eller gul) gör att du som dykare blir lättare att se både ovan och under ytan.
