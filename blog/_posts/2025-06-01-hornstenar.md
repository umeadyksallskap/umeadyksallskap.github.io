---
layout: post
image:
  path: /assets/img/blog/dykare.jpg
  srcset:
    1920w: /assets/img/blog/dykare.jpg
    960w:  /assets/img/blog/dykare@0,5x.jpg
    480w:  /assets/img/blog/dykare@0,25x.png
---

# Trim, avvägning och balans

Trim, avvägning och balans kan anses som hörstenar för att bli en bra dykare. Balansera utrustningen och dig själv som dykare så att ett horisontellt läge blir lätt att finna med en avslappnad kroppshållning.

Att göra övningar som tränar på grundstenarna kan anses tråkigt men är något som kommer att löna sig i längden. Nedan kommer några exempel på övningar för att stärka dessa kunskaper.
Utgå alltid från en stabil avvägning innnan några övningar påbörjas.

* toc
{:toc .large-only title="Innehåll"}

## Trim

På land är vi vana att hantera situationer ståendes upprätt med blicken riktad lite svagt nedåt. Detta är dock inte en optimal position vid dykning.
När vi dyker så bör vi sträva efter att ha en horisontell position i vattnet, vilket gör att vi behöver böja huvudet bakåt för att kunna se vad som finns framför oss.
En horisontell position ger oss minimalt med vattenmotstånd när vi simmar. Mindre motstånd gör att vi inte behöver anstränga oss lika mycket vilket leder till att vi använder mindre av vårt gasförråd.

* Sträck armarna framåt och benen bakåt och fäst blicken mellan händerna. Slappna av i kroppen och låt underbenen röras uppåt/mot kroppen tills knäet har en 90 graders vinkel. Axel, höft och knä skall bilda en rät linje längs med horisontalplanet. Detta är basen för en dykare i horisontellt trim.
* Utgå från en horisontell position. Tippa därefter framåt så att ansiktet kommer nära botten för att sedan gå tillbaka till ett horisontellt läge utan att använda händerna. Den här övningen övar även balansen då det är lätt att kroppen uppfattar det som om att dykaren håler på att falla framåt.

## Avvägning

Bra avvägning har flera fördelar för dig som dykare. En väl avvägd dykare behöver inte använda lika mycket gas för att kompensera för förändringar i djup vilket leder till en lägre gasförbrukning.
Behöver inflatorn nyttjas för att kompensera för även små ändringar i djup så är dykaren allt som oftast överviktad. Många dykare kompenserar för felaktig avvägning genom att hela tiden simma.

* En väl-avvägd dykare behåller en stabil position i vattnet under en andningscykel.
* Ett djupt andetag med fördröjt utandning leder till att dykaren börjar stiga uppåt. Efter utandning blir dykaren stabil på det nya djupet 1-2 meter högre upp.
* En djup utandning med fördröjd inandning leder till att dykaren börjar sjunka. Efter inandning så är dykaren stabil på det nya djupet 1-2 meter längre ned.

Tips! När du fyller eller släpper ut luft från din BCD - vänta en stund innan du utvärderar din avvägning, eftersom det tar några sekunder innan du märker effekterna.

## Balans

All form av dykning, oavsett om det sker i en svensk sjö eller i ett tropiskt hav, kräver att dykaren använder sig av vikter för att hantera sin avvägning.
Var dessa vikter placeras har en påtaglig effekt på dykarens balans. För mycket vikt högt upp leder till en framtung dykare. En dykare som bara är lite framtung tenderar att kompensera för detta genom att lyfta på överkroppen - med resultatet att positionen i vattnet närmast kan liknas vid en sjöhäst.

Att hitta en bra balans kan vara svårt och kräver en viss träning.

* Ligg stilla med någon form av objekt/referens (tex en sten eller lina) framför fingertopparna ca 5cm bort. Slut ögonen och räkna till fem. När den visuella referensen försvinner så försvinner även den undermedvetna balanskompensationen.
* Simma nära botten längs med någon form av referens. Simma långsamt och stanna upp helt vid vart tredje simtag. Undvik att röra upp bottensedimentet. Genom denna övning tränas simtekniken och avvägningen.

![ovning](/assets/img/blog/simma.jpg){:.lead width="1920" height="1080" loading="lazy"}

Ofta kan det vara bra om dykkamraten filmar så blir det lättare att i efterhand analysera övningen.
{:.figcaption}
